.. _7.2:


Percentuale di ciascuna classe di copertura del suolo colpita dall’alluvione
=============================================================================


Nella sezione precedente, è stata effettuata un’ispezione qualitativa delle classi di copertura del suolo più colpite. Per fare una valutazione quantitativa, sono necessari diversi passaggi. Tuttavia, in QGIS c'è la possibilità di costruire un modello personalizzato in grado di eseguire una serie di passaggi di processamento in modo automatico, riutilizzabile con dati diversi, senza la necessità di ripetere manualmente i vari passaggi ogni volta. Lo strumento utilizzato per questa operazione si chiama **Model Designer** (o Graphical Modeler) (:numref:'7.2.1') .
Per aprirlo, fare clic su **Processing** nella barra degli strumenti **(1)**, quindi selezionare **Model Designer (2)** e apparirà una nuova finestra **(3)**. Per prima cosa, dare un nome al modello: ad esempio, “Raster_flooding_analysis” **(4)**. Salvare il modello cliccando sull'icona del floppy disk **(5)**. Per aggiungere un modello già esistente, bisogna invece cliccare sull’icona della cartella **(6)**.


.. _7.2.1:


.. figure:: /img/7/7.2.1.png
   :align: center


   -- Model Designer


Il modello che verrà utilizzato nella lezione è riportato in :numref:'7.2.2' .


.. _7.2.2:


.. figure:: /img/7/7.2.2.png
   :align: center


   -- Model Designer - modello finale


Per costruire il modello, per prima cosa è necessario impostare i layer di input (:numref:'7.2.3') . In questo caso verrà utilizzato il layer CORINE Land Cover (“LC_Clipped”) **(1)** e il layer delle zone allagate (“EMSR468_AOI05_DEL_PRODUCT_observedEventA_r1_v1") **(2)**. Notare che entrambi gli input sono stati impostati come **Mandatory (3)**, cioè obbligatori, dal momento che entrambi sono necessari per far funzionare il modello. Un’altra cosa da notare è che nell'input a destra c’è la possibilità di aggiungere il file **Geometry type (4)** : questo significa che vengono importati dati vettoriali.


.. _7.2.3:


.. figure:: /img/7/7.2.3.png
   :align: center


   -- Model Designer: layer in input


Il prossimo passo (:numref:'7.2.4') è la correzione della geometria **(1)** . Notare che l'input di questo blocco è collegato al layer dell'area allagata: ciò significa che la correzione della geometria viene applicata su tale layer. Questo algoritmo viene utilizzato per riparare errori, a livello di geometrie, che possono emergere quando si lavora con dati vettoriali, soprattutto quando si applicano procedure di conversione o digitalizzazione.


.. _7.2.4:


.. figure:: /img/7/7.2.4.png
   :align: center


   -- Model Designer: correzione della geometria


Il passaggio successivo è illustrato in :numref:'7.2.5' . Inizialmente verrà utilizzato lo strumento **Clip raster by mask layer (1)** al fine di ridurre l’onere computazionale delle operazioni successive. L'input di questo blocco è composto dal CORINE Land Cover, ovvero il layer che verrà ritagliato, e dal layer dell'area allagata con geometrie corrette. Come secondo passo, il layer raster ottenuto sarà convertito in un formato vettoriale **(2)**. In questo modo, ogni cella del raster diventerà un poligono. In questo passaggio si aggiunge una colonna per mantenere le informazioni (il codice della cella) relative a quella cella.


.. _7.2.5:


.. figure:: /img/7/7.2.5.png
   :align: center


   -- Model Designer: ritaglia e poligonizza


In :numref:'7.2.6' , vengono visualizzati i due passaggi successivi. Il primo prevede il ritaglio del layer di copertura del suolo, convertito in formato vettoriale, sull’area allagata **(1)** . Quindi si applica l'algoritmo Dissolve **(2)** che viene utilizzato per unire poligoni adiacenti o sovrapposti del layer impostato come input, in base ad un attributo. In questo caso i poligoni vengono combinati in base al codice della cella.


.. _7.2.6:


.. figure:: /img/7/7.2.6.png
   :align: center


   -- Model Designer: ritaglia e dissolvi


Ora è necessario calcolare l'area dei poligoni combinati **(1)** (:numref:'7.2.7') . Questa procedura permette di calcolare, per ciascuna classe di copertura del suolo, la percentuale di area inondata rispetto alla superficie inondata totale **(2)** . La formula utilizzata per calcolare tale percentuale è:


.. math:: (area  of  flooded  LC / total  area) *100  


.. _7.2.7:


.. figure:: /img/7/7.2.7.png
   :align: center


   -- Model Designer: calcolo della percentuale


Nei due passaggi successivi, illustrati in :numref:'7.2.8' , verrà utilizzato il calcolatore di campo (field calculator), inizialmente per modificare il codice di ogni feature nel codice corrispondente alla classe di copertura del suolo corretta **(1)** , e poi per aggiungere un campo che contenga l’etichetta associata a ciascun codice numerico **(2)** . L'ultimo blocco del modello **(3)** rappresenta l'output e verrà aggiunto al file **Layers** una volta terminato il calcolo.


.. _7.2.8:


.. figure:: /img/7/7.2.8.png
   :align: center


   -- Model Designer: aggiungi etichette


Fare clic sul pulsante verde “Run” per eseguire l'algoritmo **(1)** (:numref:'7.2.9') . Verrà chiesto di scegliere il layer che rappresenta l'input al modello. Impostare il CORINE Land Cover come "LC_UTM_Clipped" **(2)** e il Flooded_area come "ObservedEventA_UTM" **(3)** . Una volta terminato, fare clic su Run **(4)** .


.. _7.2.9:


.. figure:: /img/7/7.2.9.png
   :align: center


   -- Model Designer - eseguire il modello
